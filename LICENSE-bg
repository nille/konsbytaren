                DON'T BE A DICK PUBLIC LICENSE
               ПУБЛИЧЕН ЛИЦЕНЗ "НЕ БЪДИ ЗАДНИК"

                    Версия 1, Декември 2009

Copyright (C) 2009 Philip Sturgeon <email@philsturgeon.co.uk>
Превод на български, Иван Йонов <blum@i-creativ.net>
 
Всеки е свободен да копира и разпространява буквално или модифицирано
копие на този лицензен документ, а модифицирането му е позволено само
при условие, че промените и името му.

                  ПУБЛИЧЕН ЛИЦЕНЗ "НЕ БЪДИ ЗАДНИК"
    УСЛОВИЯ ЗА КОПИРАНЕ, РАЗПРОСТРАНЕНИЕ И МОДИФИЦИРАНЕ

1. Правете каквото искате с оригиналния код, просто не бъдете задник.
     
Да бъдете задник включва - но не само - следните случаи:
     
     	1a. Открито нарушение на авторското право - като например просто да 
     	вземете конкретния код и да го публикувате под друго име.
     	1b. Продажба на оригиналния код без никакви допълнения или подо-
     	брения, това означава че сте ИСТИНСКИ задник.
     	1c. Модифициране на кода с добавяне на зловредно съдържание. 
     	Това Ви прави СЪЩИНСКИ задник.
 
2. Ако забогатеете чрез модификации на този код или свързани с него услуги,
споделете активите. Само един задник би трупал състояние, без да купи и 
една биричка на автора.
 
3. Използвате този код без никаква гаранция от автора. Ако използвате чужд 
код и мрънкате, когато той не работи добре или според очакванията Ви, 
то тогава вие сте АБСОЛЮТЕН задник. Оправете нещата сам/а. Освен това един 
добросъвестен не-задник би изпратил решението на дадения проблем обратно на 
автора.